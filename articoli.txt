Che cosa andranno a fare esattamente i nuovi senatori, in caso di vittoria del Sì? Quelli a vita resteranno in carica? Se passa la riforma, che cosa succederà il 5 dicembre a Palazzo Madama? Il testo che cambia la costituzione tocca i poteri del premier? E come inciderà la nuova divisione di competenze tra Stato e Regione, se verrà modificato il Titolo V, sulla sanità? E in materia di infrastrutture, lavoro, turismo?
Le domande sono tante: mentre il voto del 4 dicembre si avvicina sono arrivate diverse richieste di approfondimento, su punti diversi, al Corriere della Sera. Perché la riforma Renzi-Boschi riscrive 47 articoli (su 139) della Carta fondamentale, riguarda aspetti diversi e il dibattito spesso sconfina in uno scontro politico di posizione più che di contenuto. Per questo il Corriere apre questo spazio: scrivete le vostre domande, i vostri dubbi, le richieste di approfondimento nei commenti di questo post.

Gli italiani che sanno qualcosa del referendum – lo dicono i dati di un sondaggio Ipsos, pubblicato dal Corriere ai primi di ottobre, a due mesi dalla data de voto – sono soltanto il 54% (il 10% nel dettaglio, il 44% a grandi linee), mentre l’8% non ne ha addirittura mai sentito parlare. A luglio il dato era del 51%: in tre mesi è aumentato appena di tre punti. Non appare strano, allora, che un italiano su due non abbia ancora deciso cosa fare il 4 dicembre: se e per cosa andare a votare. Qui potete trovare uno strumento per fare chiarezza.


Referendum, la navetta: se al voto vincerà
il Sì cambierà l’iter per arrivare a una legge
La scelta della Camera prevale su quella del Senato con alcune eccezioni
di Dino Martirano
  
258  35
Scheda 1 di 6	nextAVANTI1.Le regole
La riforma del bicameralismo paritario nasconde in sé un paradosso sovrapponibile al sostanzioso elenco di tipologie di leggi che, anche con le nuove regole costituzionali vigenti in caso di vittoria del Sì, dovranno essere approvate dalla Camera e dal Senato nella medesima versione. Certamente la fiducia al governo la voterà solo la Camera e i senatori avranno armi spuntate davanti alla supremazia di status riservate ai deputati, ma è oggettivo che molto inchiostro speso per scrivere la riforma è servito a puntualizzare quali sono invece le partite da giocarsi ancora con le regole attuali. Regole che sono condensate nelle 9 parole del vigente articolo 70 della Carta: «La funzione legislativa è esercitata collettivamente dalle due Camere».

Referendum a #Corrierelive, 
Picierno a Civati: «Stai calmino»
Il fondatore e segretario di Possibile, ex Pd, Pippo Civati, a confronto con l’europarlamentare Pd Pina Picierno, sul referendum costituzionale. Per Picierno «chi vota sì, come Verdini, è responsabile. «Non è un voto politico», replica Civati


Anche se Pippo Civati assicura che le ragioni del suo no «sono tecniche, sul testo», la discussione sul referendum costituzionale anche stavolta, con l’eurodeputata Pina Picierno, scivola su piani squisitamente politici: «Stai calmino», sbotta Picierno, «il percorso delle riforme lo avevamo iniziato tutti insieme, poi molti hanno cambiato idea solo perché Renzi ha deciso di fare di testa sua per l’elezione di Mattarella». In studio con Alessandra Arachi e Tommaso Labate, il fondatore e segretario di «Possibile» e la Pd Picierno sono divisi su tutto: tranne che sulla legalizzazione della cannabis, che sostengono entrambi.


L’endorsement di Obama
Le parole di Obama devono essere interpretate come un endorsement a favore di Renzi? «Io, prima che da europarlamentare Pd, da cittadina penso che dobbiamo essere orgogliosi di essere italiani- dice Picierno- Veniamo ricevuti come meritiamo, come degli alleati credibili, forti, che si stanno impegnando per cambiare l’Italia in meglio e cambiare le istituzioni europee. È chiaro che i nostri alleati internazionali hanno bisogno di alleati credibili. Nel 2012 eravamo sull’orlo di una crisi economica, ora dettiamo la linea in Europa. Non credo che se vincesse il no rischieremmo di tornare a quella situazione, ma sicuramente metteremmo la retromarcia». E il governo potrebbe cambiare, magari portando Franceschini o Calenda come premier? «Fantapolitica- dice Picierno- Dopo il 4 dicembre non ci sarà il big bang».
Le (tante) ragioni del no
Picierno parte all’attacco del fronte del no: «C’è chi dice che si genera un rischio di autoritarismo, un eccesso di potere nel presidente del Consiglio, ma c’è anche chi- pur volendolo quell’eccesso di poteri- pensa che bisogna dire no perché c’è troppa confusione. A quale tipo appartiene Civati?», ironizza l’europarlamentare. Replica Civati: «La mia ragione è tecnica, sul testo. La riforma è pessima, peggiora i rapporti tra Camera e Senato, crea delle disparità a livello federale. Penso che se la Repubblica rimane una Repubblica parlamentare, questa definizione deve trovare riscontro nella Costituzione. È una discussione che facciamo da anni».



Le riforme con qualcuno o contro qualcuno?
«Una cosa è fare le riforme con qualcuno, e un’altra è votare le riforme di qualcuno. Se avessimo fatto un percorso più cauto e più unito non ci sarebbe stato neanche bisogno del referendum», sottolinea l’ex democratico che nel maggio dello scorso votò contro la riforma elettorale di Renzi, sancendo la spaccatura dal premier. «Questa riforma è nata come un appello rivolto a tutte le forze politiche- replica Picierno- nasce con un discorso durissimo di Napolitano, che accusava il Parlamento di essere bloccato da trent’anni sulle riforme. Per un certo periodo di tempo, si è ragionato con alcune forze politiche, tra cui Forza Italia e Verdini. Dopo l’elezione di Mattarella, Fi ha cambiato idea. Quindi il no non è un no di merito, ma è dovuto al fatto che gli è andato di traverso che Renzi abbia scelto da solo. Io chiedo soltanto l’onestà intellettuale di riconoscere perché si vota no». Secondo Picierno, solo «per mere ragioni di opportunità politica siamo rimasti da soli a portare avanti responsabilmente le riforme». Ed è l’atteggiamento che, a parere dell’europarlamentare, tutte le forze politiche dovrebbero avere per le questioni importanti: «Verdini vota le unioni civili? Fa bene, rende un servizio».



L’articolo 70 e il nuovo Senato
«L’articolo 70 interviene sulla modifica del Senato, e quindi spiega molto nel dettaglio come il nuovo Senato andrà ad operare con la fine del bicameralismo paritario- spiega Picierno andando nel merito - Parla delle materie di cui si occuperà il nuovo Senato, che sarà composto in modo semplice: con un’elezione indiretta dei consiglieri regionali, che a loro volta eleggeranno i componenti del nuovo Senato delle autonomie. Non abbiamo fatto un grande esercizio di fantasia: è la tesi dell’Ulivo del 1996. In questa Camera si valorizza la rappresentanza territoriale, si disciplinano le materie, la funzione di controllo, e può decidere alcune leggi su cui intervenire, ma per farlo ha bisogno di tempi certi. I senatori della Lombardia o della Toscana voteranno secondo l’interesse della Lombardia o della Toscana o secondo quello dei partiti? Sono certa che gli elettori saranno in grado di fare una scelta ragionata». Per Civati la riforma non va in questa direzione: «Per ottenere un assetto compiutamente federale dello Stato....diceva la tesi dell’Ulivo- replica Civati- questo è il contrario. Persino il Senato pensato da Calderoli era meglio del vostro».



Comitato del no maschilista?
Secondo Picierno, «il comitato del no è un comitato dove non sono d’accordo con nulla, oltre ad essere un comitato maschio, come sottolinea Boschi. Il punto vero è che il fronte del no non è tenuto insieme da nulla: ci sono alcune professionisti del no in questo Paese, io ricordo che sulle unioni civili c’è stato un dibattito surreale. Quella straordinaria legge di civilità, se fosse stato per i professionisti del no, non sarebbe una legge». Ma Civati ribatte: «Questa cosa che le donne non fanno parte del comitato del no, non è vero: ci sono personalità valide come Nadia Urbinati e Lorenza Carlassare. E poi non siamo di fronte a elezioni politiche, non c’è nessun progetto politico intorno a chi dice no, ci sono alcune perplessità rispetto ad alcune questioni. Si crea un mostro che costa ancora mezzo miliardo di euro, dove ci sono un sacco di cose che non tornano. Abbiamo presentato con altri studiosi una proposta minima per il prossimo futuro: se vince il no vince la Costituzione attuale, che è sempre meglio di quella che hanno ideato. Se vincesse il sì, una eventuale scelta di cambiare ancora la Costituzione sarebbe influenzata dalle decisioni di questo strano Senato federale, che avrebbe lo stesso potere di voto della Camera».



Coerenze e incoerenze
Il governo aveva legato la sopravvivenza alla legge elettorale. Non è incoerente ora cambiarla? «Renzi fa dichiarazione di umiltà, fa marcia indietro. Mettetevi d’accordo. Renzi sbaglia a personalizzare o quando non personalizza? Prima si attacca Renzi perché ritiene la riforma elettorale intoccabile, e poi lo si attacca perché vuole cambiarla?». Civati la stronca: «La legge elettorale è nata sotto lo stesso cavolo, che era quello del Nazareno. Ora è cambiato tutto».



«Costituzione nuova, politica vecchia
Per questo voterò contro la riforma»
L’ex premier: non posso legittimare un modo di generare consenso basato su elargizioni


Il senatore Mario Monti, l’ex premier ed ex commissario Ue, tuttora uno degli italiani più ascoltati nelle grandi capitali, ci ha pensato a lungo. Non è stato facile per lui decidere come votare nel referendum.
Lei frequenta molto istituzioni e cancellerie europee. Non trova che fra i partner ci siano reali preoccupazioni nel caso vincesse il No? 
“Questo mi ricorda le apprensioni che tanti capi di governo manifestavano a me sul finire del 2012 di fronte alla grande incertezza delle elezioni. Li ho sempre tranquillizzati, dicendo che l’Italia è un paese affidabile e che le politiche necessarie per il Paese sarebbero continuate. La stessa cosa penso e dico oggi all’estero. E vorrei dirlo anche agli italiani: diamo il voto secondo coscienza. Se vincesse il No non sparirebbero gli investitori esteri. Se vincesse il Sì non sparirebbe ogni democrazia. E la UE, che peraltro non ha mai chiesto questa modifica della costituzione, può stare tranquilla. L’Italia non rischia, come cinque anni fa, di cadere e di travolgere l’euro”.
Non si entrerebbe in una fase di instabilità? 
“Non vedo ragioni per cui Matteo Renzi dovrebbe lasciare in caso di una vittoria del No, come sostengono molti sostenitori del No e aveva affermato all’inizio lo stesso premier. Se tuttavia dovesse lasciare, non vedo particolari sconvolgimenti. Toccherà al Capo dello Stato decidere, ma sarebbe facilmente immaginabile una sostanziale continuazione dell’assetto di governo attuale con un altro premier parte della maggioranza.”
Lei ha votato per questo impianto di riforma costituzionale almeno una volta in Senato.
“Ho votato sì in prima lettura nell’agosto del 2014, poi in seconda e terza lettura ero assente per impegni europei”.
Perché votò Sì nel 2014? 
“Consideravo essenziale non indebolire la corsa di Renzi sulle riforme economiche. Perciò votai sì, pur avendo varie riserve. Di questa riforma mi hanno sempre convinto la modifica del rapporto fra Stato regioni, l’abolizione del Cnel e la fine del bicameralismo perfetto. Non mi convince un Senato così ambiguamente snaturato, nella composizione e nelle funzioni. Meglio sarebbe stato abolirlo”.
Altri fattori che la convincono dell’impianto della riforma?
“Ci possono essere risparmi nel costo della politica in senso stretto, ma il vero costo della politica non è quello dei senatori. È nel combinato disposto fra la costituzione, attuale o futura, e metodo di governo con il quale si è lubrificata da tre anni l’opinione pubblica con bonus fiscali, elargizioni mirate o altra spesa pubblica perché accettasse questo. Ho riflettuto a lungo in proposito”.
Cosa ne ha concluso?
“Che votare sì al referendum, significherebbe votare sì al tenere gli italiani dipendenti da questo tipo di provvidenza dello Stato. Sarebbe un sì a non mantenere con loro un rapporto da cittadini adulti o maturi nei confronti dello Stato. Da trent’anni mi occupo di metodi di governo, in particolare dell’economia. Quando ne ho avuto l’occasione ho cercato di migliorarli, in Europa e in Italia. Nel nostro Paese l’ho fatto dalle colonne di questo giornale, contribuendo ad un lento ma continuo miglioramento dagli anni 90, spinto anche dall’Europa, e poi nel breve periodo della mia esperienza di governo. Partendo da queste premesse, molto diverse da tante altre voci che si sono espresse per il No, a me risulta impossibile dare il mio voto ad una costituzione che contiene alcune cose positive e altre negative, ma che – per essere varata – sembra avere richiesto una ripresa in grande stile di quel metodo di governo che a mio giudizio è il vero responsabile dei mali più gravi dell’Italia: evasione fiscale, corruzione, altissimo debito pubblico”.
Insomma il suo è un “no” anche se in parte apprezza il merito della riforma costituzionale?
“Dire che una parziale modifica della costituzione, conseguita in un modo così costoso per il bilancio pubblico, sarà molto benefica per la crescita economica e sociale dell’Italia è una valutazione che non posso accettare. Se prevarrà il sì avremo una costituzione riformata, forse leggermente migliore della precedente, ma avremo con essa l’approvazione degli italiani a un modo di governare le risorse pubbliche che pensavo il governo Renzi avrebbe abbandonato per sempre, come ha fatto meritoriamente con gli eccessi della concertazione tra governo e parti sociali. Speravo che fosse arrivato il momento in cui gli italiani potessero essere e sentirsi adulti, non guidati dalla mano visibile del potere politico”.
Insomma, è il modo con cui il premier cerca consenso attorno al sì che la spinge al no? 
“Esatto. Non avrebbe senso darsi una costituzione nuova, se essa deve segnare il trionfo di tecniche di generazione del consenso che più vecchie non si può. Peraltro trovo negativo avere tenuto in piedi con l’uso del denaro pubblico queste deformazioni del rapporto degli italiani con la classe politica. Questo problema rischia solo di essere accresciuto portando alla ribalta la classe politica regionale nel nuovo senato”.
Ma non è necessario per chiunque coltivare il consenso anche usando il bilancio dello Stato?
“È la via più facile. Ma se il Paese, poco alla volta, cresce in consapevolezza, non è detto che sia così per sempre. Dopo tutto, alle elezioni del 2013 il movimento che si riconosceva nell’opera del mio ‘austero’ governo ottenne, partendo da zero e senza un partito alle spalle, 2.800.000 voti, cioè più dei 2.400.000 voti che alle Europee del 2014 Renzi, in quello che venne considerato un trionfo, riuscì ad aggiungere ai voti che il Pd di Bersani aveva avuto nel 2013.
Sulla legge elettorale, che pensa del modello originario di Renzi? 
“A sentire alcuni ormai sembra improponibile qualunque sistema in cui non si conosce il vincitore la sera stessa. Eppure in Germania non solo non lo si conosce la domenica sera, ma a volte bisogna aspettare mesi. Eppure poi si arriva a un programma è chiaro, ben definito e tale da limitare patti fra arcangeli o nazereni. Per quanto mi riguarda mi sono gradualmente convinto sempre più che i problemi dell’Italia non dipendono tanto dalla forma costituzionale e dalla legge elettorale, ma alcuni connotati fondamentali: l’evasione, la corruzione e una classe politica usa il denaro degli italiani di domani come una barriera contro la propria impopolarità”.


Le diverse strade di un provvedimento
Al bicameralismo selettivo — e a tratti confuso secondo i sostenitori del No che puntano il dito contro le 79 righe del nuovo articolo 70 — si affiancano il «procedimento monocamerale partecipato» (la Camera approva, il Senato richiama la legge e modifica ma, poi, l’ultima parola spetta ai deputati); il «procedimento monocamerale rafforzato» (sull’applicazione della cosiddetta «clausola di supremazia» da parte dello Stato sulle Regioni, il Senato può imporre ai deputati di votare a maggioranza assoluta per dire l’ultima parola); il procedimento monocamerale di bilancio (sulla legge di stabilità l’intervento del Senato si attiva d’ufficio seppure, poi, sarà la Camera a decidere su eventuali modifiche).

Esplora il significato del termine: L’intreccio, dunque, è complesso. E per questo la riforma Renzi-Boschi consegna saggiamente l’arbitrato sulle probabili questioni di competenza («L’emendamento o l’intera legge sono di competenza bi o monocamerale, oppure sono di natura mista?», sarà il ritornello sollevato dalle opposizioni) ai presidenti di Camera e Senato che decideranno «d’intesa tra loro». Ma «questo meccanismo — scrive in via prudenziale il Servizio studi della Camera — non esclude naturalmente la possibilità di un intervento successivo della Corte costituzionale volto a sindacare il rispetto delle norme costituzionali che disciplinano le competenze delle due Camere nel procedimento legislativo». I cosiddetti vizi in procedendo.L’intreccio, dunque, è complesso. E per questo la riforma Renzi-Boschi consegna saggiamente l’arbitrato sulle probabili questioni di competenza («L’emendamento o l’intera legge sono di competenza bi o monocamerale, oppure sono di natura mista?», sarà il ritornello sollevato dalle opposizioni) ai presidenti di Camera e Senato che decideranno «d’intesa tra loro». Ma «questo meccanismo — scrive in via prudenziale il Servizio studi della Camera — non esclude naturalmente la possibilità di un intervento successivo della Corte costituzionale volto a sindacare il rispetto delle norme costituzionali che disciplinano le competenze delle due Camere nel procedimento legislativo». I cosiddetti vizi in procedendo.

Guida al referendum LEGGI: Una corsia veloce per il governo |  Le nuove leggi |  Immunità e stipendi I I diritti delle minoranze I La fine del bicameralismo | Il nuovo Senato

La base della riforma costituzionale è il superamento del bicameralismo paritario. Oggi la Camera e il Senato svolgono in pari grado le stesse funzioni, anche se separatamente: votano la fiducia al governo e una legge, per essere approvata, deve avere il sì di entrambe le Camere. Se il testo viene modificato dal Senato deve ritornare alla Camera e viceversa (la cosiddetta “navetta parlamentare”).

Oltre a ridurre il numero dei senatori e a cambiare le funzioni del Senato, il ddl Boschi modifica anche i poteri dell’esecutivo, i compiti delle Regioni, cambia le regole per l’elezione del Capo dello Stato, per le leggi di iniziativa popolare e per i referendum, elimina il Cnel e le province. Il 4 dicembre si svolgerà il referendum confermativo il cui esito determinerà l’entrata in vigore della riforma costituzionale (se vince il Sì) o viceversa la sua bocciatura definitiva (se vince il No). GUARDA LA VIDEOSCHEDA
Vediamo punto per punto come funziona oggi (e quindi come resterà se vince il No) e cosa succede se vince il Sì.


IL SENATO

Se vince il No
Il Senato continua ad approvare leggi e a votare la fiducia.

I senatori restano 320 e sono eletti su base regionale. 

Per votare bisogna avere almeno 25 anni. Per essere eletti 40. 

Tutti gli ex presidenti della Repubblica sono di diritto senatori a vita e il Capo dello Stato in carica ne può nominare altri cinque.
Se vince il Sì
Solo la Camera dei deputati voterà la fiducia al governo e approverà le leggi. Con alcune eccezioni: ci vorrà l'ok anche di Palazzo Madama per le leggi costituzionali, quelle che riguardano minoranze linguistiche, referendum, trattati Ue, enti territoriali o l'elezione e la decadenza dei senatori. 

Alle elezioni politiche si voterà solo per la Camera 

Il Senato rappresenterà le istituzioni territoriali e sarà composto da 100 membri, 95 scelti dalle Regioni (21 devono essere sindaci) e 5 dal Presidente della Repubblica ma solo per sette anni. Le modalità dell'elezione dei senatori verranno chiarite con una legge futura. 

I senatori a vita restano in carica (e gli ex presidenti continuano a diventarlo). 

Non è prevista indennità aggiuntiva per i senatori (non avranno due stipendi).

Resta l'immunità parlamentare. 

Scompare il limite di età per essere eletti (si può avere anche meno di 40 anni).


L'ELEZIONE DEL PRESIDENTE DELLA REPUBBLICA

Se vince il No

Il capo dello Stato viene eletto dal Parlamento in seduta comune con i 2/3 dei voti alle prime tre votazioni.

Dalla quarta votazione in poi il limite scende alla maggioranza assoluta (50%+1) degli aventi diritto.		Se vince il Sì
Il Presidente della Repubblica viene eletto solo da deputati e senatori, non ci sono più i 59 delegati regionali.

Nelle prime tre votazioni, servono i 2/3 degli aventi diritto (circa 500 elettori) per eleggere il Presidente. Dal 4° al 6° scrutinio sono necessari i 3/5 degli aventi diritto al voto (circa 440 elettori); dal 7° in poi, la maggioranza dei 3/5 dei votanti (cioè quelli che sono presenti e votano effettivamente). 

Il Presidente della Repubblica potrà sciogliere unicamente la Camera e non più il Senato, essendo composto da rappresentanti regionali. 

Il presidente della Camera, durante l'assenza del Capo dello Stato, ne fa le veci (attualmente questo compito è svolto dal presidente del Senato).


POTERI DELL'ESECUTIVO

Se vince il No
Il governo mantiene una generica procedura “abbreviata” (articolo 72) che riduce i tempi dei lavori per quanto riguarda decreti legge e provvedimenti urgenti.

I decreti legge sono ammessi solo in “casi straordinari di necessità e di urgenza”.		Se vince il Sì
Viene inserita, nella Costituzione, una “via preferenziale”, ossia il “voto a data certa”, che consente al governo di accelerare l'iter di approvazione di leggi ritenute importanti per il suo programma politico. 

L'esecutivo può chiedere alla Camera di inserire un testo tra le priorità, per arrivare al voto definitivo in 70 giorni al massimo.

La Camera ha la possibilità di accogliere o meno questo iter.


LEGGI DI INIZIATIVA POPOLARE 

Se vince il No
Per fare una proposta di legge di iniziativa popolare servono le firme di 50.000 elettori (articolo 71), oltre al testo della legge redatto in articoli. 

Nella Carta non c'è la garanzia che queste proposte saranno discusse e votate.		Se vince il Sì
Ci vorranno 150.000 firme.

Viene introdotta la garanzia costituzionale che la legge di iniziativa popolare verrà discussa e votata in Parlamento.


REFERENDUM

Se vince il No
Per i referendum abrogativi rimane il limite minimo del 50%+1 degli aventi diritto per rendere valido il voto.

Nella Carta non c'è la garanzia che queste proposte saranno discusse e votate.		Se vince il Sì
Per i referendum abrogativi rimane il limite minimo al 50%+1 degli aventi diritto. 

Se sono almeno 800.000 gli elettori a richiedere il referendum abrogativo, il quorum si abbassa al 50%+1 dei votanti alle ultime elezioni per la Camera dei Deputati. 

Esempio: alle ultime elezioni politiche (2013) hanno votato, per la Camera, poco più di 34 milioni di elettori. Se un ipotetico referendum abrogativo venisse richiesto da 800.000 elettori, basterebbero circa 17 milioni di elettori + 1 (circa la metà di 34 milioni, appunto) per rendere valido il referendum. 

Nascono, inoltre, due nuovi tipi di referendum: quello propositivo e quello di indirizzo. 

Per decidere modalità ed effetti di queste consultazioni, serviranno prima una legge costituzionale e poi una legge ordinaria.

COMPETENZE DELLE REGIONI 

Se vince il No
Le competenze fra Stato e Regioni restano divise in “esclusive” (solo dello Stato) e “concorrenti” (cioè su cui hanno competenza le Regioni sulla base di alcuni princìpi fondamentali dettati dallo Stato). Queste ultime vanno dall'istruzione alla protezione civile, dalla tutela della salute alla tutela dei beni culturali e ambientali, dalla ricerca scientifica all'energia, oltre a diverse norme che riguardano professioni e lavoro.		Se vince il Sì
Viene riscritto l'articolo 117 della Costituzione. La definizione di “competenza concorrente” viene eliminata, mantenendo solo il concetto di “competenza esclusiva”. 

Aumentano le competenze dello Stato. Materie come energia, trasporti e infrastrutture strategiche e di rilievo nazionale, la sicurezza sul lavoro, la protezione civile e la ricerca scientifica tornano di competenza statale. 

Rimane il principio che lo Stato si occupi della legislazione di principio, lasciando alle Regioni quella specifica, su alcune materie, tra cui: tutela della salute, politiche sociali e sicurezza alimentare, istruzione, ordinamento scolastico. 

Lo Stato può esercitare una “clausola di supremazia” verso le Regioni, che gli permette di intervenire anche su materie non di competenza esclusiva per tutelare l'unità della Repubblica e l'interesse nazionale.



ABOLIZIONE DELLE PROVINCE 

Se vince il No
Se vince il No le province non vengono formalmente abolite del tutto, ma mantengono la struttura prevista dalla legge Delrio, che nel 2014 ha ridefinito l'assetto e le funzioni delle province.		Se vince il Sì
Le province sono definitivamente abolite.

Cambia l'articolo 114 della Carta. La Repubblica sarà costituita solo "dai Comuni, dalle Città metropolitane, dalle Regioni e dallo Stato".

ABOLIZIONE DEL CNEL 

Se vince il No
Rimane in vita il Cnel, ovvero il Consiglio nazionale dell'economia e del lavoro, un ente statale che ha la possibilità di proporre iniziative legislative in materia di economia e lavoro e di fornire pareri su questi argomenti. Tali pareri non sono vincolanti, e vengono forniti solo se richiesti dal governo, dalle Camere o dalle Regioni.		Se vince il Sì
La riforma abolisce l'articolo 99 della Costituzione e quindi scompare il Consiglio nazionale dell'economia e del lavoro.


Cnel, “abolirlo fa risparmiare 20 milioni”. Non è vero: costa 8,7 milioni, 4 dei quali di personale (che verrà solo trasferito)
Cnel, “abolirlo fa risparmiare 20 milioni”. Non è vero: costa 8,7 milioni, 4 dei quali di personale (che verrà solo trasferito)
Costi della politica
L'Ente, di fatto, è già svuotato. E il suo costo è più che dimezzato: la ministra Boschi parla di super-risparmio riferendosi al bilancio di 5 anni fa, mentre oggi è più che dimezzato. "Fabbrica di aria fritta e consulenze d’oro". Gli hanno detto di tutto. Ecco la storia del Consiglio nazionale per l'economia e il lavoro, e le ragioni per cui, anche in caso di vittoria del Sì, la sua fine non sarebbe davvero scritta
di Anna Morgantini | 19 ottobre 2016
COMMENTI	
Più informazioni su: Cgil, Cisl, Emma Marcegaglia, Maria Elena Boschi, Massimo D’Alema, Matteo Renzi, Raffaele Bonanni, Referendum, Referendum Costituzionale 2016, Uil
Ai primi di novembre ci sarà l’audizione in Senato per il rituale parere sulla Legge di stabilità. E poi: va’ a sapere. Potrebbe essere l’ultimo parere prima del requiem definitivo. O forse no. Perché una cosa c’è da dire sul Cnel, il Consiglio nazionale per l’economia e il lavoro previsto dall’articolo 99 della Costituzione: dal 1957, anno della sua istituzione, ad oggi ha dimostrato di avere più vite dei gatti. Sprecone, sciupone, inutile. Fabbrica di aria fritta e di consulenze d’oro. Gli hanno detto di tutto. Ma più lo volevano riformare o sopprimere – in prima fila pure Massimo D’Alema, ai tempi della Bicamerale – e più quello risorgeva. Adesso il Cnel è già svuotato, ma sono Matteo Renzi e Maria Elena Boschi a darlo per morto e sepolto. Annunciando risparmi che vanno ben oltre il possibile.

Dal 2015 a oggi, da quando cioè Renzi ha annunciato la soppressione e tagliato i finanziamenti, ben 40 consiglieri sono fuggiti (oggi sono ridotti a 24) e l’attività del Cnel è quasi paralizzata, le commissioni smembrate, i consulenti e gli esperti volatilizzati. «Potrebbe essere l’occasione giusta per azzerare tutto e ripartire, grazie a una legge ordinaria, con una nuova governance, nuovi obiettivi e nuovi meccanismi di rappresentanza», riflette il neo-vicepresidente Gian Paolo Gualaccini, esponente del terzo settore e grande fustigatore, negli anni passati, dei vizi e degli sprechi di Villa Lubin. «Il modello, magari, potrebbe essere il Comitato economico e sociale europeo (Cese), che a Bruxelles, coi suoi 350 membri, è l’organo consultivo in materia di lavoro per l’Unione europea e le maggiori istituzioni Ue».

Di certo nulla, dopo il 4 dicembre, potrà essere come prima. E giustamente. Basta dire che in quasi 60 anni di vita il Consiglio ha partorito solo undici proposte di legge, e mai nessuna è stata approvata. Molto più numerose, invece, le proposte per strangolarlo, o come minimo riformarlo. Cominciando dal costo. Faraonico. I 121 consiglieri della cosiddetta «terza camera dello Stato» (il cui presidente godeva di autoblu, portavoce, addetti vari e 160 mila euro l’anno di indennità), nel triennio 2008-2010 sono costati ben 18,2 milioni l’anno. E Gualaccini per anni ha denunciato «un assenteismo micidiale».

Per intascare il gettone di presenza di 2.154 euro al mese bastava presenziare per pochi minuti all’assemblea mensile, e l’assenza, al massimo, portava a un taglio del 15 per cento dell’indennità. Di questo simpatico assegno mensile hanno goduto, dal 1948 al 2015, dai sindacalisti (ultima la trimurti Camusso-Angeletti-Bonanni) ai rappresentanti di Confindustria (Emma Marcegaglia compresa), con particolare soddisfazione dei pensionati che a Villa Lubin, la splendida sede del consiglio, avevano trovato una più proficua alternativa alle bocciofile.

Basta scorrere l’elenco dell’ultima tornata di dimissionari, quella di fine luglio: via il presidente Salvatore Bosco, Uil, 75 anni, se ne sono andati anche i vecchietti targati Cisl come Giorgio Alessandrini, classe 1938, ex segretario generale Cisl-scuola; Claudio Claudiani, classe 1948, già segretario generale dei trasporti Fit-Cisl, e Paolo Tesi, classe 1941, già segretario della federazione lavoratori autonomi Clacs-Cisl. Capitanati dal loro più giovane collega Raffaele Bonanni, ex segretario Cisl e pensionato relativamente fresco, hanno lasciato il Cnel dopo l’ultima mazzata arrivata dalla Corte dei Conti: il rinvio a giudizio, per danno erariale, dell’ex segretario generale Michele Dau e degli ex presidenti Antonio Marzano, già ministro alle Attività produttive con Berlusconi, e il suo successore, Bosco, sindacalista ormai famoso per le crociere godute a spese della Uil.

Tutto ciò ha portato acqua, inevitabilmente, al mulino della propaganda Renzi-Boschi: «La soppressione del Cnel porta ad un risparmio annuo di circa 20 milioni», ha garantito la ministra l’8 giugno, rispondendo in aula alla Camera a un’interrogazione di Arturo Scotto e altri deputati di Sinistra italiana. Ma come si fa a risparmiare 20 milioni su una spesa di 9 milioni scarsi? Se nel 2011, con il Cnel al gran completo (121 consiglieri), il bilancio era di circa 19 milioni, nel 2015 (con i consiglieri ridotti a 64) il consuntivo è stato di 8,7?. Dal primo gennaio 2015, come ha deciso la Legge di stabilità, sono state infatti cancellate tutte le indennità, i rimborsi spese e i soldi per le varie attività. Basta consulenze, incarichi e studi affidati agli amici degli amici. «Tutto quello che facciamo oggi noi 24 consiglieri rimasti, lo facciamo per spirito di servizio. Gratuitamente e senza far spendere soldi allo Stato», assicura Gualaccini. A spese dello Stato è rimasto solo il personale, tra i 4 e 5 milioni di euro l’anno, e il costo della struttura, che è sì magnifica ma vecchiotta e dura da mantenere: 3 milioni. Il personale, in caso di vittoria del Sì, era già destinato alla Corte dei Conti, la sede al Csm. Ma non è ancora detta l’ultima parola.

ronache del referendum, attenzione a quelli del ‘meglio Renzi che niente’
Cronache del referendum, attenzione a quelli del ‘meglio Renzi che niente’
Referendum Costituzionale
di Pierfranco Pellizzetti | 19 ottobre 2016
COMMENTI (422)	
 661
Più informazioni su: Barack Obama, Matteo Renzi, Referendum Costituzionale 2016
Profilo blogger
Pierfranco Pellizzetti
Saggista

Post | Articoli
Facebook
Le immagini giunte da Oltreoceano, relative alla gita aziendale della ditta Renzi in quel di Washington, suscitano qualche turbamento al modesto palombaro in esplorazione delle viscere di questa strana Italia, a una quarantina di giorni dalla show-down referendario. E alquanto fastidio: non solo per l’ennesima, scontata, intromissione dei reggitori dell’ordine mondiale nella nostra scassatissima sovranità nazionale; bensì per l’effetto “cacicco del Bananas” prodotto dal nostro premier (“facciamoci riconoscere”) in visita premio; mentre gli è concesso per una volta di calcare la pelouse della magione padronale. Con quell’espressione beata, tipo signor Porcone imbucato nel gran ballo della Croce Rossa di Montecarlo; mentre danza inopinatamente con un’esterrefatta Grace Kelly.

Sotto questo aspetto, gusti e disgusti personali di chi ha sempre trovato insopportabile la galleria di personaggi interpretati da Alberto Sordi, che riproponevano all’infinito il tema dell’italiano inadeguato e sopra le righe. Dunque notazioni insignificanti.




Più importanti le apprensioni, determinate dalla sensazione – confermata dalla marchetta Obama – che la potenza di fuoco guittesco-comunicativa messa in campo dal Renzi rischia davvero di ribaltare le previsioni sull’esito referendario. Ergo, l’impressione che lo svelto giovanotto stia riuscendo ad aggregare quel blocco sociale, costituito da abbienti e impauriti, su cui Berlusconi ha basato la propria ventennale avventura in politica; coronata (ahinoi) da non pochi successi.

Ribadisco lo schema che ho già proposto in questa sede: visto che quasi nessuno è realmente interessato alla materia referendaria, la scelta tra No e Sì diventa quella tra “vaffa” e “horror vacui”; tra chi non vede l’ora di mandare a quel paese l’ingombrante giovanotto che, con la sua petulanza pari solo all’inadeguatezza, ormai ha stufato e –invece – quanti paventano comunque il vuoto che potrebbe determinarsi rottamando il rottamatore, nella logica del “meglio Renzi che niente”. Alternativa ben poco entusiasmante. Che in un Paese sfiduciato e sfinito quale il nostro potrebbe spostare le prevalenze nella pubblica opinione verso il continuista horror vacui del Sì.

Difatti, partita calcando il tasto dell’eccezionalità superomistica renziana, presto la propaganda del premier è virata di 180 gradi, attestandosi sul ricattatorio ma più efficace “dopo di me il diluvio”. Insomma, quella Casta che il referendum intende blindare, sta giocando a mezzo del suo proconsole venuto da Rignano la carta della paura che l’alternativa sarebbe un salto nel buio. E in questo si vede la mano degli spin-doctor Usa ingaggiati per vincere il referendum e assicurarsi qualche decennio di inamovibilità. La straordinaria abilità della propaganda americana di ribaltare a vantaggio del committente i termini della questione; giocando sul mimetismo, l’infantilizzazione e riflessi condizionati americanisti diffusi.

Per cui ci si chiede: siamo in tempo per correre ai ripari? Certo, la partita ancora non è persa, anche se si continua a sbagliare repertorio argomentativo. A partire dalla retorica della “Carta più bella del mondo” che all’articolo 7 recepisce l’obbrobrio dei Patti Lateranensi. E pure ci mette del suo l’adozione di toni terroristici alla Grillo formato europee, che confortano i già convinti mettendo in fuga i dubbiosi.

Che fare? A parere dello scrivente, una volta aggiustato tiro e toni, magari con un minimo di coordinamento tra le varie voci del No, intraprendere un rush finale evitando l’ennesima tagliola che i renziani hanno piazzato sul terreno (e in cui è incappato il povero Zagrebelsky): quel pretendere che la discussione si riduca a tecnicismi da legulei. Il referendum è la tappa di un processo articolato, preceduto da momenti in cui si è cancellato il soggetto lavoro abrogandone i diritti e seguito da graduali contrazioni della democrazia elettorale (spostamento della titolarità del voto dal corpo elettorale al ceto politico: dalle assemblee delle città metropolitane all’ipotesi di senato in ballo). Un disegno che va smascherato evidenziando le vere poste in palio, controbattendo con la realtà le astuzie e gli imbrogli di questi neo-democristiani post-democratici.

Referendum costituzionale, sono gay e voto No. Le unioni civili erano un atto dovuto
La campagna referendaria è entrata nel vivo, come abbiamo avuto modo di constatare in queste ultime settimane, dai faccia a faccia tra i sostenitori delle opposte fazioni (come D’Alema contro Giachetti, o Zagrebelsky in contrapposizione a Renzi) fino al dibattito on line, molto vivace sui social network. Uno scontro che non risparmia colpi bassi, dall’una o dall’altra parte.

Premetto sin d’ora che voterò No al referendum del 4 dicembre. E non certo per andare contro qualcuno – ovvero, contro il presidente del Consiglio, che ha fatto la scelta non oculata di personalizzare lo scontro, salvo poi fare una poderosa marcia indietro temendo la sconfitta dai sondaggi non proprio esaltanti – bensì perché credo che tra un sistema che tutto sommato ha retto alle alterazioni politiche (a cominciare da vent’anni di berlusconismo, che pure tanti danni ha fatto) e un altro che consegna il paese a una ristretta cerchia di potere, è preferibile di gran lunga una democrazia imperfetta a qualcosa che sembra andare in direzione di una democratura.


Siccome credo che tutti/e debbano farsi un’idea partendo dalla lettura della riforma e dal parere di persone che lavorano col diritto costituzionale, rimando alla lettura di due documenti sul sito Diritto e Giustizia. Qui invece vorrei parlare della qualità del dibattito, di quelle che sono le sue forzature e soprattutto vorrei portare le ragioni del No da parte di chi, come me, è gay.

Le argomentazioni del tipo “il governo ci ha dato le unioni civili, non possiamo che votare sì alla riforma” o ancora “se voti no, voti come i fascisti che sono omofobi o come i grillini che hanno fatto fallire il canguro” sembrano più tentativi di agire sui sensi di colpa dell’interlocutore. L’appoggio o meno ad una riforma dovrebbe infatti prescindere dalla simpatia politica di chi la promuove e dovrebbe basarsi sul provvedimento in sé, su cosa esso contiene, su quali miglioramenti o peggioramenti può portare a tutti/e noi. In queste discussioni non c’è nulla di tutto questo. Lasciando da parte il fatto, naturalmente, che le unioni civili erano un atto dovuto, arrivato tardi e male per altro, e non un favore del Pd con cui bisogna sdebitarsi. Sempre che si concepisca la politica non come asservimento al potere, ma come dovere del gruppo dirigente di mettersi al servizio della società.

Volendo mettersi sullo stesso livello di chi, dentro il Pd, esige fedeltà al premier per quanto “concesso”, agitando lo spauracchio di essere confusi con i fascisti o con i grillini, faccio notare quanto segue:

1. Si può dire No a una proposta per diversi motivi. Posso proporre a un uomo di sposarmi e questi si può rifiutare perché non è omosessuale. A un altro, posso chiedere la stessa cosa e può giustamente respingermi perché non è innamorato di me. Sono due No diversi, alla stessa proposta. Ciò però non significa che mi rifiutano per stare insieme tra loro. Il premier, il Pd e i loro sostenitori fanno invece questo tipo di semplificazione.

2. Lo stesso Matteo Renzi ha detto che, per vincere, il Sì ha bisogno dei voti della destra. Ovvero di quegli elettori e elettrici che poi, in cabina elettorale, scelgono persone come Brunetta, Salvini, Meloni e Casapound. Dovrebbe spiegarci, il nostro premier, come mai l’elettorato che produce certa classe politica va bene, mentre il prodotto di quelle stesse scelte no. In altri termini: perché se io voto no, sono uguale al leader della Lega, ma poi va bene, tra le schiere dell’elettorato del sì, chi poi certa gente la manda in Europa o in Parlamento? Se una cosa ci repelle, dovrebbe farlo sempre. Giusto?

Un ulteriore aspetto, che investe l’essere persone Lgbt, sta proprio nelle modifiche della riforma per cui, secondo i gay renziani, faciliterebbero legislazioni più favorevoli per i diritti della comunità arcobaleno. Se questo è vero, potrebbe però accadere l’esatto contrario: leggi contro gay, lesbiche, trans, ecc, potrebbero avere un decorso più veloce qualora la destra radicale dovesse arrivare al potere. La legge sull’omofobia – attualmente ferma in Senato, ma approvata alla Camera – sarebbe già in vigore e qualche professore di religione potrebbe affermare frasi quali “i gay sono malati e possono guarire”, proprio a scuola così come il provvedimento permetterebbe di fare.

È proprio vero che vogliamo passaggi facilitati per questo tipo di aberrazioni legislative? La riforma Boschi parrebbe aprire la strada a tutto questo. E torno a chiedermi: siamo sicuri, da cittadini/e anche Lgbt, di volere questo tipo di futuro di fronte a noi? La risposta, per quello che mi riguarda è No. Alla riforma, innanzitutto.

Referendum costituzionale, agli indecisi consiglio di ascoltare il Monti-pensiero
Come era abbastanza facile prevedere con l’avvicinarsi della fatidica data referendaria e con l’intensificarsi di una campagna mediatica sempre più sbilanciata sul Sì, benché spacciata come “informazione” al servizio dei cittadini, si sta vistosamente riducendo l’area degli indecisi. E stando ai sondaggi, come rilevato anche Enrico Mentana, i 3/4 di quel 5,7 % sarebbe orientato ad esprimersi a favore della riforma targata Boschi.

Naturalmente il dato dell’incertezza rimane sovrano, tenendo conto di un’astensione sempre elevatissima, del vantaggio ancora di 3,2  punti percentuali attribuiti al fronte del No e del margine di errore delle previsioni valutato sempre al 3 per cento. Se, in un’ipotesi astratta, l’astensione rimanesse invariata e l’andamento dell’area degli indecisi progredisse costantemente in favore del Sì, quello che è oggi il vantaggio attribuito al No verrebbe eroso massicciamente fino ad un pareggio o al rischio di una sconfitta, anche se di misura o per pochi decimali.


Per questo, quanto più abbiamo a cuore le ragioni del No tanto più dobbiamo cercare le parole e gli argomenti per convincere gli indecisi, dato che quelli già motivati riguardo il merito della riforma ed il metodo con cui è stata approvata e viene “promossa” dal governo hanno molto chiaro, al di là della formulazione promozionale del quesito, come votare.

Se tra gli indecisi, ci sono molti “moderati” che in buona fede tengono presente “il contesto” a cui si appiglia anche Massimo Cacciari per votare Sì ad una “riforma che tecnicamente fa schifo”, come ama ripetere, mi permetterei di invitarli a riflettere su quanto ha dichiarato Mario Monti al Corriere. L’ex presidente del Consiglio che non è un campione di popolarità né di successi politici, come testimonia la deriva verdiniana della sua ex-creatura, ma che non può essere tacciato di opacità e disonestà intellettuale, nel dichiarare in tempo utile che voterà No, a differenza di troppi pavidi che devono “riflettere” ha fatto chiarezza su due pilastri della propaganda renziana. Ha indicato con termini inequivocabili le tecniche di persuasione governativa incentrate sulla “lubrificazione” dell’opinione pubblica tramite bonus fiscali ed elargizioni mirate, la quintessenza delle più deteriori pratiche consociative, ora benevolmente concesse dal “principe” riformatore in vista degli appuntamenti elettorali cruciali. E per essere ancora più chiaro ha spiegato che “Votare Sì non significa ridurre i costi della politica” che non dipendono dalla parziale riduzione del numero dei senatori ma in primo luogo dalle pratiche di governo e dunque votare Si vuol dire avallare questa “provvidenza di Stato” per avere dei cittadini non “indipendenti e maturi”: in altre parole dei sudditi.

Quanto alle conseguenze terrificanti della vittoria del No paventate dalla propaganda renziana, l’ex commissario europeo Mario Monti ha banalmente ricordato che l’esito del referendum non deve incidere sulla permanenza di Renzi a palazzo Chigi e che comunque nella (felice) ma improbabile ipotesi che levasse le tende non succederebbe nulla di eclatante. In Italia, ci ha rassicurato anche un ex presidente del Consiglio, sopravviverebbe la democrazia, secondo molti meglio.

In Europa se ne farebbero prontamente una ragione e forse, se a capo del governo venisse qualcuno più attento al debito pubblico, alla lotta all’evasione e al “sommerso” e a velocizzare la giustizia più che a tagliare le ferie ai magistrati, aumenterebbero anche gli investimenti stranieri.



Referendum costituzionale, il voto non è un giudizio su Renzi
Parliamoci chiaro. Questo referendum non è un giudizio sul governo Renzi. L’errore iniziale di Renzi di voler personalizzare la Riforma costituzionale è stato ampiamente discusso e analizzato.

Dopo anche l’ammissione di detto errore però ora si deve parlare del merito della Riforma. Dobbiamo veramente leggere gli articoli della Costituzione riformati e analizzarli serenamente senza incorporare pregiudizi e personalismi. La nostra Costituzione e i suoi principi fondamentali non vengono per nulla toccati. Non c’è un solo articolo che limita tutte le garanzie costituzionali a difesa e tutela del cittadino e della nostra Repubblica.



Gli stessi padri costituenti hanno introdotto la possibilità di modificare la nostra carta fondamentale e renderla più attuale ed efficace. In un altro clima politico non ci sarebbe stato alcun dubbio su come votare. Tutte le persone di buon senso avrebbero votato SI’ senza se e senza ma.


Perché è innegabile che detta Riforma faccia un passo avanti decisivo verso la fine del bicameralismo perfetto, semplifichi il procedimento legislativo ed elimini organi ormai superati come il Cnel, nonché elimini dalla Costituzione la parola “Provincia”.

E’ comprensibile invece, ma fuorviante, che dopo tanti anni di mala politica ora tutto venga visto come un trabocchetto o come negativo. Il famoso benaltrismo, che sintetizza l’espressione “ci vuole ben altro” non porta, però, da nessuna parte.

E ricordiamoci una cosa fondamentale. Se questa riforma non passerà, i politici e soprattutto i Parlamentari mai più voteranno una legge costituzionale per autoeliminarsi. Perché è facile capirlo. Avranno come comodo e giusto pretesto il fatto che i cittadini abbiano detto “no”. Non vogliamo cancellare il Senato. O meglio non vogliamo neanche la riduzione. Insomma non solo non verrà cambiato ed eliminato il bicameralismo perfetto ma il tutto sarà precluso per i prossimi decenni.

Ricordiamoci anche che le Riforme costituzionali non sono semplici leggi ordinarie ma necessitano dei passaggi previsti dall’art. 138 della Costituzione, ossia due deliberazioni a intervallo non minore di tre mesi e approvate a maggioranza assoluta dei componenti nella seconda votazione. Quindi parlare di Renzi o del suo governo non c’entra nulla. Renzi non è immortale e dopo di lui altri arriveranno. Mentre la Costituzione e le Riforme sono ormai più di 60 anni che non vengono realmente modificate in meglio.

L’invito è leggere la Riforma e togliersi dalla testa i politici che la sponsorizzano o che la bocciano. Molti, purtroppo, non conoscono neanche l’attuale Costituzione. E molti altri neanche sanno i principi cardine del nostro Ordinamento. Insomma difficile poter ragionare se mancano completamente certe basi. Pertanto, prima di seguire gli slogan è bene informarsi in prima persona.

Da evitare i siti stile Lercio.it o ilFattoquotidaino.it, ossia siti palesemente falsi che alimentano opinioni di persone sì in buona fede, ma spesso e volentieri completamente ignoranti.

Allora la questione è moto semplice. E’ meglio avere due assemblee (Camera e Senato) che fanno la stessa cosa o è meglio eliminare il Senato e farlo diventare una camera delle Autonomie (con rappresentati delle Regioni e delle grandi città)?

Togliere dalle argomentazioni le bugie e dalle risposte le palesi bugie. Saranno tutti eletti ed in ogni caso la legge elettorale viene fatta con legge ordinaria e non con la Riforma Costituzionale.

Apriamo la mente e facciamoci la nostra opinione. Non è il momento di delegare. Scegliere in questo caso spetta al singolo cittadino con il proprio voto. La possibilità del Referendum è proprio questo. E soprattutto in tal caso non esiste alcun quorum da raggiungere. Vincerà chi prenderà anche un solo voto in più.

L’Italia ha bisogno di cambiare e di togliere ogni scusa a chi ci governa. Andiamo avanti con la nostra testa. Poi ognuno di noi è libero di sbagliare o di aver ragione ma sempre e comunque è meglio farlo con la nostra libera scelta.

